# -*- mode: mandoku-view; -*-
#+DATE: 2015-08-28 23:40:02.757799
#+TITLE: 三洞眾戒文
#+PROPERTY: DZID  DZ0178
#+PROPERTY: SOURCE  正統道藏，三家本，1988，3—396 二卷 洞真部戒律類
#+PROPERTY: BASEEDITION HFL
#+PROPERTY: WITNESS HFL
#+PROPERTY: ID KR5a0179
<pb:KR5a0179_HFL_000-001a>¶
三洞衆戒文序雨二¶
　　三洞弟子京太清觀道士張萬福編録¶
萬福伏按三洞諸經說戒多矣難以具詳學¶
道求真莫不先持齋戒故靈寳昇玄歩虚章¶
云皆從齋戒起累功結宿縁又太極左仙公¶
云學道不修齋戒亦徒勞山林矣由是詳之¶
夫戒者戒諸惡行防衆行之最若不持戒道¶
無由得然道經不師受則行之不神三洞科¶
儀備有條格而師資禀訓各據一門吳蜀京¶
都相承或異良以教戒須漸頓悟人有賢愚¶
<pb:KR5a0179_HFL_000-001b>¶
設法隨機要存合道恐跼見之徒妄生疑惑¶
其傳授經法次第巳如三洞法目今又依經¶
籙出戒文附諸法次受法之日隨法轉授令¶
道士誦習防非止惡以制六情進品上仙逺¶
超三界自淺之深非無優劣從凡入聖各有¶
等差聊舉大綱庶通玄覺即始起心入道受¶
三歸戒籙生五戒八戒在俗男女無上十戒¶
新出家者初真戒正一弟子七十二戒男官¶
女官老君百八十戒清信弟子天尊十戒十¶
四持身品五千文金紐太清隂陽戒太上髙¶
<pb:KR5a0179_HFL_000-002a>¶
玄法師二十七戒洞神三道要言五戒十三¶
戒七百二十戒門昇玄内教百二十九戒靈¶
寳初盟閉塞六情戒中盟智慧上品大戒大¶
盟三元百八十品戒上清智慧觀身二百大¶
戒凡受法各授法服宣示法服科戒簡授法¶
位乃授天尊要戒及勸戒三日後設齋謝恩¶
授三師名諱形狀居觀方所並具之于左¶
　右與所授經法同時書寫雖具在經中臨¶
　事披覽難見也¶
¶
<pb:KR5a0179_HFL_000-002b>¶
¶
¶
¶
¶
¶
¶
¶
¶
¶
¶
